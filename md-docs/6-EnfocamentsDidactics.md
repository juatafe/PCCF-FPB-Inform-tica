

# 6. Enfocaments didàctics i metodològics

El cicle de Tècnic Superior en Desenvolupament d'Aplicacions Multiplataforma al nostre centre aposta un enfocament didàctic basat en metodologies actives i orientades al treball pràctic en l'empresa. Des del curs 2024-25, s'ha introduit el concepte d'Aula-Empresa, una adaptació de les propostes de les Aules Transformadores a les aules comunes de formació professional. Amb això s'intenta que el treball a l'aula siga el més proper al treball que tindran en una empresa real, i millorar els llaços amb les empreses i organitzacions en projectes reals.

Per tot això, l'equip educatiu ha aprovat la implementació de les següents estratègies metodològiques per al cicle:

* **Aprenentatge basat en Projectes (ABP), en el segon curs**, mitjançant el desenvolupament de projectes reals complets, proposats, sempre que siga possible, em col·laboració amb empreses i organitzacions.
* **Aprenentatge basat en Reptes (ABR) en primer curs**, mitjançant la resolució de problemes o situacions  concretes que sorgeixen en el flux de treball a una empresa TIC (desenvolupament web, comunicació amb serveis, virtualització de serveis, etc.)
* **Aprenentatge-Servei (APS)** integrat en els projectes, de manera que aquests tinguen un impacte positiu en la comunitat i centrats sobretot en aspectes com la sostenibilitat i la digitalització.
* **Aprenentatge col·laboratiu**, en els propis projectes i reptes, que s'abordaran mitjançant el treball en equip i amb eines de gestió de projectes.

## Adaptació a la modalitat semipresencial

Els ensenyaments en modalitat semipresencial tenen un perfil d'alumnat molt divers, on gran part ja està dins el mercat laboral, i no solen matricular-se de tots els mòduls formatius. Aquest fet, dificulta l'aplicació de metodologies des d'un punt de vista intermodular. No obstant això, dins de cada mòduls s'intentaran aplicar aquestes metodologies, potenciant el treball entre diversos mòduls sempre que siga possible.


<!--
En este apartat s'ha de consensuar el marc pedagògic que condicionarà el procés 
d'ensenyança-aprenentatge en el cicle, i definir els principis metodològics que guiaran 
el treball del professorat.  
No es tracta de repetir el que ja indica el marc normatiu, sinó de concretar els principis que seran de compliment obligat per a la docència en el corresponent cicle formatiu en el centre. El que dictamina este punt haurà de tindre caràcter prescriptiu i l'equip docent s'ajustarà a estes directrius.  
És  clar  que  aconseguir  consensos  entre  el  professorat  és  difícil,  atesa  la  diversitat d'opinions  i  enfocaments  educatius,  però  considerem  que  este  esforç  és imprescindible. En general parlem d'equips educatius amplis i amb diferents interessos particulars,  és  necessari  comprendre  que  el  consens  és  un  camí  necessari  i  que  el procés requerix diàleg, flexibilitat i compromís per part de tot l'equip docent. 


RD 659/23. Article 13. Principis pedagògics 

1. Les administracions promouran i facilitaran que els equips docents implicats en cada grau incorporen metodologies actives que faciliten els aprenentatges [...] 

Integrar metodologies actives és un mandat establit en el marc normatiu. El professorat 
haurem d'esforçar-nos en el disseny de processos d'aprenentatge que evolucionen des d'un pla teòric i passiu cap a un procés significatiu integrat amb la realitat professional. 
Convertir  l'alumnat  en  protagonista  del  seu  propi  aprenentatge,  enfrontar-lo amb situacions  reals  o  simulades  que  requerisquen  la  resolució  de  problemes,  treball  en equip, presa de decisions, etc., és el camí per a aconseguir futurs professionals amb les habilitats necessàries en els sectors professionals. 

El PCCF ha de reforçar el compromís dels departaments i els equips educatius en este  canvi metodològic i, per això, s'hauran de consensuar les metodologies a utilitzar en els  mòduls del cicle i, si pot ser, potenciar les actives.
-->