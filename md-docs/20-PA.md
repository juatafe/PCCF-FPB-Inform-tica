# 20. Les programacions d'aula dels mòduls i/o els projectes 

## Participació de l’alumnat d’FPB en el projecte *Aprenem de la Pluja*

L’alumnat del cicle de Formació Professional Bàsica d’Informàtica d’Oficina participarà activament en el projecte **Aprenem de la Pluja**, un projecte d’aprenentatge i servei solidari vinculat a la recuperació de dades i equips afectats per fenòmens meteorològics extrems.

El projecte ofereix una oportunitat única perquè els estudiants desenvolupen **competències tècniques**, **digitals** i **socials**, tot aplicant els coneixements adquirits en situacions reals que tenen un impacte positiu en la comunitat. A més, contribueix a la **sensibilització en valors com la solidaritat, el respecte i la sostenibilitat**.

Aquest projecte es realitza en col·laboració amb l’Ajuntament de Tavernes de la Valldigna i forma part d’una xarxa de centres compromesos amb els **Objectius de Desenvolupament Sostenible (ODS)**.

📄 [Consulta el projecte *Aprenem de la Pluja*](https://gvaedu-my.sharepoint.com/:w:/r/personal/d_vidalruiz_edu_gva_es/Documents/Projecte%20Aprenem%20de%20la%20Pluja.docx?d=w6f69436c822e4c138d3998e4ea5cf89b&csf=1&web=1&e=Qw80lm)


1. La programació del mòdul ha de ser un document, clar, concís i útil que permeta
planificar l’activitat docent. S’ha d’ajustar a les directrius de la comissió de coordinació
pedagògica del centre i al concretat en el PCCF en el qual s’inserix. Haurà de donar
resposta a la seqüència i organització dels RA i Criteris d’Avaluació i a l’organització
dels continguts del mòdul.
2. La programació didàctica de mòdul professional inclourà:
- Dades identificatives, marc normatiu i contextualització del mòdul.
- Relació entre els estàndards de competència i els mòduls del cicle formatiu.
- Contribució dels RA a les competències generals.
- Esquema general i seqüenciació de les unitats de programació.
- Metodologia del procés d’ensenyança-aprenentatge.
- Recursos.
- Ús d’espais i equipaments.
- Mesures d’atenció a la diversitat.
- Avaluació de l’aprenentatge.
- Activitats complementàries i extraescolars.
- Criteris i procediments per a l’avaluació del desenrotllament de la programació i de la
pràctica docent, i també i també els criteris de qualificació.
- Qualsevol altre apartat considerat rellevant per l’equip educatiu en el PCCF.