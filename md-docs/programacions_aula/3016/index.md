## :school: Introducció

El mòdul professional **Instal·lació i Manteniment de Xarxes** forma part del segon curs del cicle de **Formació Professional Bàsica en Informàtica i Comunicacions** (IMX). El seu objectiu principal és **capacitar l’alumnat** per a la instal·lació, configuració i manteniment bàsic d’infraestructures de xarxes locals i d’elements informàtics essencials, tant en entorns **domèstics com professionals**.

!!! info "Perfil de l'alumnat"
    L’alumnat d’aquest cicle formatiu sol tindre **experiències prèvies de fracàs escolar** i presenta una gran **diversitat d’estils i ritmes d’aprenentatge**. Per això, s’adopta un enfocament metodològic adaptat, basat en el **Disseny Universal per a l’Aprenentatge (DUA)**.

Aquest enfocament permet:

- Facilitar l’accés als continguts per diferents canals i formats.
- Garantir el desenvolupament de **competències professionals, personals i socials**.
- Fomentar **metodologies actives** i **l’aprenentatge basat en projectes**.

En concret, el mòdul es desenvolupa mitjançant una proposta d’**Aprenentatge Servei (ApS)**, que transforma l’aula i el propi centre educatiu en **l’escenari real del projecte**.

El nostre centre disposa del PEC actualitzat [@pec2024].


