

# 12. El pla de tutoria i orientació professional  

 
<!--
LO 3/20. (LOMLOE). Article 91. Funcions del professorat 

1. Les funcions del professorat són, entre altres, les següents: c) La tutoria dels alumnes, la direcció i l'orientació del seu aprenentatge i el suport en el seu procés educatiu, en col·laboració amb les famílies. 
D'acord amb el que establix el marc normatiu general, tant l'acció tutorial com la funció orientadora són responsabilitat de l'equip educatiu de qualsevol ensenyança, etapa i nivell.  L'objectiu  d'este  apartat  serà  establir  les  línies  estratègiques  per  al  seu desenrotllament  en  les  posteriors  programacions  didàctiques  i  tenint  en  compte  les necessitats de coordinació amb les comissions col·legiades d'orientació professional posades  en  funcionament  en  els  centres.  Estes  directrius  estratègiques  hauran  de suposar  una  concreció  per  al  cicle  de  les  directrius  organitzatives  i  estratègiques  que arreplega tant el Decret 72/21, d'organització de l'orientació educativa i professional en el  Sistema  Educatiu  Valencià,  com  en  l'Orde  10/2023,  per  la  qual  es  regulen  i  es concreten  determinats  aspectes  de  l'organització  i  el  funcionament  de  l'orientació educativa i professional en el Sistema Educatiu Valencià. 

Ex.: apartat 8 de l'annex

-->

Per a este cicle formatiu i en relació amb la tutoria i l'orientació, l'equip educatiu acorda establir les següents línies estratègiques. Estes tindran el seu desenvolupament en els plans d'acció tutorial de cada grup que en tot cas s'ajustaran a estes en les àrees següents:

1. **Organització de la tutoria**
  a. El tutor de cada grup serà un docent d'aquest, i disposarà de les hores assigndes pel centre per a tutories.
  b. Tot i no disposar de sessions grupals de tutoria, poden realitzar-se en les hores de classe amb el tutor.
  c. Les sessions grupals se centraran en el treball d'aspectes acadèmics, personals i professionals.
  d. Les sessions individuals se centraran en el seguiment del progrés de l'alumnat i l'atenció a necessitats específiques.
  e. Es col·laborarà amb el departament d'orientació per a la detecció de necessitats específiques i per a definir estratègies de suport individualitzades.

2. **Orientació acadèmica**
  a. S'organitzaran sessions per a assegurar la informació a l'alumnat sobre les opcions de continuïtat acadèmica:
    i. Altres cicles de GS afins al mòdul
    ii. Cursos d'especialització dins la mateixa família professional
    iii. Formació complementària i certificacions del sector
    iv. Formació universitària vinculada

  b. S'ha d'assegurar l'organització de les accions següents per a garantir la transició educativa:
  i. Xarrades amb professorat de cicles superiors
  ii. Trobades amb alumnat titulat en el seu cicle
  iii. Trobades amb alumnat de GS
  iv. Informació sobre el funcionament de les comissions col·legiades d'orientació professional

3. **Orientació professional, inserció laboral i emprenedoria**
  a. S'organitzaran activitats per a:
    i. Prospecció d'eixides professionals
    ii. Tallers recerca d'ocupació
    iii. Fires i visites a empreses
    iv. Xarrades amb empreses
    v. Caràcter dual de la formació
    vi. Participació en Hackatons i activitats per a la captació de talent per part de les empreses
    vii. Col·laboració amb mentors per a la promoció d'startups.
    viii. Orientació de reptes i projectes per donar resposta a necessitats socials i del sector, i que puguen ser el punt de partida per a la creació d'empreses per part de l'alumnat.

4.**Seguiment i avaluació del pla.** Els plans d'acció tutorial s'hauran d'avaluar anualment, i revisar i ajustar en funció dels resultats de la pròpia avaluació. Aquest es realitzarà durant el tercer trimestre del curs, mitjançant enquestes a l'alumnat i reunions de l'equip docent. Per a això es comptarà amb el suport del departament d'orientació per a analitzar l'impacte de les mesures implementades i proposar millores.
<!-- 
És molt aconsellable per a unificar la funció orientadora entre l'equip docent
incloure en este apartat, no sols les directrius generals de treball, sinó també els
formularis i els models necessaris per a la seua implementació en les aules. En
este sentit pot ser adequat incloure formularis estàndard per a arreplegar les
impressions de l'alumnat, enquestes o fitxes de qualsevol tipus que permeten a
l'equip educatiu mantindre una coherència en el procés d'orientació.
Especialment important seria, per exemple, establir el procés i un formulari base
per a arreplegar les impressions de l'alumnat davant de l'avaluació i la
participació d'este en les sessions d'avaluació.-->
